# Berlin

```
2018

Kapı kolunu anahtar yerine taşıdığımız olmadı mı bizim?
Tanımadığımız insanlarla koşu yarışına giriştiğimiz,
Ağaç diplerine gömülen anahtarları kaybettiğimiz günler
Çözülen bağcıklarımıza aldırmadan koştuğumuz olmadı mı?

Polis ve esnafı ürperten bir dosya kağıdı
Kanaatkar, gerektiğinde talihini onarabileceğine inanan
Gene de sağı solu belli olmayan üç kum tanesi, ne de olsa
Berlin, büyük bir muamma.
```

